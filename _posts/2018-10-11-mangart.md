---
layout: post
title: "Mangart - Via Slovenia (2679 m.n.m)"
date: 2018-10-11
categories: [Hory]
tags: [ferraty, Slovinsko]
author: Erika
link: http://ataksichodim.blogspot.com/2018/12/dovolenka-2018-chorvatske-skalky.html
excerpt_separator: <!--more-->
---

Za najkrajší zážitok tohtoročnej dovolenky jednoznačne považujem Mangart. <!--more--> Mangartska cesta, ktorá je údajne najvyššie položenou cestou v Európe (miestami s 22% stúpaním) mi zďaleka neprišla taká strašná, ako som o nej čítala. To som však prehodnotila so zistením, že dole budem šoférovať ja, keďže Tomáš dole zletel padákom. To hlavne z dôvodu, že miestami sa tam ledva zmestilo jedno auto - a nie dve - o ručne kopaných tuneloch nehovoriac. No späť k Mangartu. Na vrchol vedú 2 ferraty (aj keď o tej jednej by som bola zdržanlivá s názvom ferrata). My sme šli tou, ktorá bezpochyby feratou bola - via Slovenia. Obtiažnosť ferraty Via Slovenia na Mangart je údajne C, no naozaj netušíme, v akej stupnici. Ferrata bola relatívne ľahká - rozhodne nie C. A tie výhľady! Slovinské Julské Alpy a Talianske Dolomity - najkrajšie kopce sveta! Je až žalostné, aký prístupný je Mangart, kvôli Mangartskej ceste, ktorá vás dovedie až do nadmorskej výšky 2072 m. Samotný Mangart leží vo výške 2679 m.n.m a je snáď každému jasné, že nebyť Mangartskej cesty, nie je tam ani 20% z tých ľudí, ktorí tam chodia teraz. Ľudia - neľudia, Mangartska cesta - Nemangartska cesta, Mangart bol neuveriteľne okúzľujúce miesto!

Video:

[![Mangart](https://img.youtube.com/vi/1OnijrHvIeU/0.jpg)](https://www.youtube.com/watch?v=1OnijrHvIeU)
