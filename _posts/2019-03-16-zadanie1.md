---
layout: doc
title: "Zadanie 1"
date: 2019-03-16
author: Erika
categories: [wpub]
---

# Zadanie 1


#### Sídlo musí obsahovať aspoň 5 podstránok:

-   Aktuálne webové sídlo obsahuje uvítaciu stránku, 4 podstránky menu (O mne, DevProfile, WPUB a Blog) a na samotnom blogu sa nachádza 7 článkov.

#### Využitie aspoň 3 rôznych rozložení (layout-ov) + ich opis:

-   Momentálne využívam presne 3 layouty - jeden na úvodnú stránku (welcome), jeden pre podstránky zobrazené v menu - O mne, DevProfile, WPUB a Blog (default) a jeden pre články blogu (post).
-   Welcome layout - vytvorený pre účely minimalistickosti - neobsahuje navigáciu, je tvorený len full-screenovým obrázkom, nadpisom a button-om pre vstup.
-   Default layout - obsahuje navigáciu v menu v hornej lište, background obrázok s gradientom (pre plynulý prechod "do stratena") a taktiež svoj footer.
-   Post layout - má špecifické rozloženie obsahu, typické pre články a teda - na vrchu sa nachádza názov článku (zarovnaný na ľavú stranu) spolu s dátumom vytvorenia (ten je zarovnaný na pravú stranu). Medzi samotným obsahom a názvom sa nachádzajú tagy - kľúčové slová daného článku. Nasleduje obsahu, za ktorým sa na konci vypíše, kto článok napísal (autor) a pripojí sa odkaz na pôvodný článok (z môjho osobného blogu).

#### Použitie aspoň 5 premenných:

-   Články (posty) blogu obsahujú 6 custom premenných, v ktorých si pamätám názov článku, dátum vytvorenia, kategórie, do ktorých patrí, ďalej tagy (čo sa v článku vyskytuje, "kľúčové slová"), autora článku a odkaz na jeho pôvodnú verziu (ak je zverejnený ešte niekde inde, prípadne v inej verzii). Využívam ich v layoute post - page.title, page.date, page.tags, page.author, page.link.
-   Taktiež používam aj premenné sídla (site variables), napríklad site.categories (kategórie, ktoré sú pridelené článkom na blogu) v cykle pre výpis článkov blogu podľa kategórií.
-   Pre výpis dát vo formáte .csv alebo .yaml zase site.data.nazov_suboru (v mojom prípade súbory s programovacími jazykmi, projektami riešenými v škole, informáciami o mne a dokumentácii z webového publikovania).
-   Pri premenných stránky (page variables) zas používam klasicky page.title na výpis názvu stránky.
-   Pre výpis článkov v blogu používam aj post.excerpt na vyňatie ukážky textu z blogu a post.image na náhľad prvého obrázku článku.
-   Pri iterovaní dátovými súbormi (pri ich výpise) zas používam premenné member.nazov, member.text a member.obrazok na stránke O mne. Ďalej premenné member.jazyk, member.predmet a member.projekty na stránke DevProfile. A na stránke WPUB zas zadanie.nazov, bod.nazov a bod.text.
-   Vďaka použitému plugin-u viem pristupovať aj k prvej fotografii článku blogu cez premennú {{ post.image }} (pri vypisovaní článkov podľa kategórií).
-   Stránky obsahujú premennú "hero", v ktorej nastavujem, aký background obrázok sa má pre príslušnú stránku v default layoute nastaviť - {{ page.hero }}.

#### Použitie kolekcií alebo dátových súborov:

-   Vo svojom riešení využívam 3 súbory vo formáte .yaml a to informácie o mne (obsahujú názov kapitoly, text a obrázok), informácie o projektoch riešených na jednotlivých predmetoch (obsahujú názov predmetu a text s riešenými projektami) a dokumentácia k webovému publikovaniu - práve tento súbor - ktorý dokonca obsahuje aj vnorené hodnoty do dvoch úrovní (zadanie má svoje body a splnenie tých bodov je popísané textom rozdeleným do viacerých bodov).
-   Taktiež pracujem aj so súborom vo formáte .csv, v ktorom si pamätám informácie o ovládaných programovacích jazykoch. Nakoľko tento súbor nepotreboval byť špeciálne štruktúrovaný, postačilo použitie .csv formátu.

#### Použitie aspoň 5 filtrov alebo tagov:

-   Klasickými tagmi, ktoré najčastejšie používam, sú tie, ktorý vyznačujú for-cykly a v mojom riešení ich používam na 4 rôznych miestach {% for member in site.data.nazov_suboru %} //doSomething {% endfor %}. Cykly používam pri všetkych výpisoch dát, takže v tomto projekte pri vypisovaní informácií o mne, o školských projektoch, o dokumentácií z WPUB a o programovacích jazykoch. V prípade vnorených štruktúr pracujem aj s vnorenými for-cyklami (pochopiteľne).
-   Využívam aj nasledovné tagy na zistenie párnej / nepárnej iterácie cyklu {% capture thecycle %}{% cycle 'odd', 'even' %}{% endcapture %}, nakoľko na stránke O mne chcem striedavo vymieňať obsah stĺpcov - raz fotka naľavo a text napravo a raz text naľavo a fotka napravo.
-   Pracujem aj s podmienkou {% if thecycle == 'odd' %} //doSomething {% else %} //doSomethingElse {% endif %}, aby som vedela zameniť rozloženie stránky (pozíciu fotky a textu) - viď. predchádzajúci bod.
-   Z filtrov využívam samozrejme formátovanie dátumu {{ post.date | date: '%d.%m.%Y' }}.
-   Ďalším filtrom, ktorý používam, je {{ post.excerpt | truncate: 200 }} - ten oreže snippet článku blogu v prípade, že obsahuje viac ako 200 slov.

#### Použitie aspoň jedného plugin-u:

-   Využívam plugin jekyll-auto-image, ktorý má na starosti to, že vyberie prvú fotku z článku blogu a použije ju ako náhľad. Pri výpise článkov podľa kategórií tak stačí jednoducho pristúpiť k tejto fotke cez premennú {{ post.image }} a náhľad fotky sa zobrazí k snippetu článku. Inštrukcie k jeho inštalácii a použitiu sú dostupné tu: https://github.com/merlos/jekyll-auto-image.

#### Použité štýly:

-   Používam predovštkým CSS štýly, ktoré sú zadefinované v style.css. Kvôli buttonu na úvodnej stránke som použila aj Bootstrap 4.1.0. Nakoľko som s vytváraním webov nemala doteraz absolútne žiadnu skúsenosť, postupovala som v začiatkoch podľa tohto tutoriálu: https://css-tricks.com/building-a-jekyll-site-part-1-of-3/.